## Voor mezelf:
- Verhelder de opdracht van tevoren al zo veel mogelijk. Dat voorkomt dat je stappen terug moet draaien of je werk moet aanpassen op een later moment.
- Je gaat toch wel dubbel werk doen ergens, dus als je vroeg in het proces de tijd hebt om vast iets op te zetten, heb je daar later in het proces waarschijnlijk veel aan, zelfs als je niet alles van dat werk meer gebruikt.
- Kennismakingsgesprekken met ieder van je collega's zijn goed voor de relatie-opbouw Ã¨n voor je netwerk. Ook open evenementen zijn belangrijk om bij te netwerken, plus ze zijn heel gezellig!
- Bouw afwisseling in in je werkzaamheden, zodat je je niet verveelt als je de hele dag hetzelfde aan het doen bent.
- Geef duidelijk aan voor welke taken je wel of niet beschikbaar bent om te helpen en communiceer dit naar anderen, dat voorkomt stress bij iedereen.
- Wees voorzichtig bij het werken op een gedeelde server!!

## Voor het datalab:
- Iets meer onboarding/check van mijn aanwezige kennis was nuttig geweest. Ik had nu voor mijn gevoel niet altijd een plek waar ik heen kon met vragen.
- Gestructureerde afspraken voor feedback en niet alleen updates van mijn werk had ik prettig gevonden.
- Ik merkte dat ik tijdens mijn stage een sparmaatje erg miste bij het bepalen of ik een project op manier A of manier B wilde aanpakken. Ik heb niet per se een oplossing voor dit probleem, maar misschien goed om een keer over na te denken.
- Ik had het leuk gevonden om inhoudelijk wat meer te helpen bij projecten van het datalab. Nu heb ik voor m'n gevoel nog steeds niet echt een beeld van het werk wat een data-analyst eigenlijk doet.
- Ik begrijp wel goed dat mijn scriptie moeilijk te implementeren is in de praktijk van OCW, maar ik had het leuk gevonden om wat meer "iets bij te dragen". Dat is uiteindelijk weinig gebeurd voor mijn gevoel.

Aanbevelingen:
- Ik denk dat het datalab ook wel iets heeft gehad aan mijn scriptie, met name het stuk labelwerk. Ik denk dat het implementeren van zo'n soort oefening ook voor de taalgids van PDR waardevol zou zijn.
- De infrastructuur voor data science is eigenlijk niet voldoende aanwezig bij het datalab. Op zich is dat niet erg, maar ik denk wel dat er wat meer naar kijken voor OCW veel op zou kunnen leveren, bijvoorbeeld bij het doen van meer gedetailleerde voorspellingen.

## Voor PSB:
- Over het algemeen was het duidelijk bij wie ik moest zijn voor welke vragen. Ik vond de technische aspecten van de stage, zoals het contract en dergelijke, ook heel goed geregeld, dat was heel fijn. Het maakte dat ik me gewaardeerd voelde alsof ik een 'gewone' medewerker was.
- Het zou fijn zijn als er voor stagiairs een heel klein referentie-documentje zou kunnen zijn waarin staat beschreven wat PSB en KENNIS precies doen en met wie ze te maken hebben. Ik heb het gevoel dat zelfs na 5 maanden ik pas net een idee heb hoe KENNIS in elkaar zit en wat de meeste afkortingen inhouden.